#summary Εισαγωγικό κεφάλαιο για την πτυχιακή.

= Εισαγωγικό Κεφάλαιο=
Το παρόν κεφάλαιο επεξηγεί τον σκοπό ανάπτυξης της εφαρμογής Easy!Appointments καθώς και τις ανάγκες που καλύπτει σε μια επιχείρηση. Επιπρόσθετα αναφέρονται παρόμοια συστήματα και οι διαφορές που έχουν σε σχέση με το Easy!Appointments. 

== _Ποιο πρόβλημα προσπαθεί να λύσει η προτεινόμενη εφαρμογή_ ==
Το Easy!Appointments έχει ως σκοπό να αυτοματοποιήσει την διαδικασία της κράτησης και διαχείρισης ραντεβού για μια επιχείρηση. Χρησιμοποιώντας τις δυνατότητες που μας παρέχει το διαδίκτυο μπορεί να υλοποιηθεί ένα  σύστημα το οποίο να έχει την δυνατότητα να οργανώσει τα πλάνα πολλών υπαλλήλων, γλυτώνοντας έτσι χρόνο και κόστος αλλά και αυξάνοντας την παραγωγικότητα μιας επιχείρησης. Επίσης μπορεί να βελτιώσει την επικοινωνία και την οργάνωση των συντελεστών της επιχείρησης παρέχοντας δυνατότητες αρχειοθέτησης και διαχείρισης των δεδομένων που αποθηκεύονται στο σύστημα. 

== _Γιατί είναι σημαντικό το πρόβλημα αυτό_ ==
Οι απαιτήσεις και η ανταγωνιστικότητα που υπάρχει μεταξύ των επιχειρήσεων στην εποχή μας, απαιτεί την γρήγορη και άμεση διεκπεραίωση διεργασιών και την όσο το δυνατόν καλύτερη οργάνωση τους για να μπορούν να παρέχουν υπηρεσίες υψηλού επιπέδου. Για να επιτύχουν τον σκοπό αυτό οι επιχειρήσεις πρέπει να επιλέξουν τα κατάλληλα εργαλεία οργάνωσης και εξυπηρέτησης των πελατών τους. 

Στην δικιά μας περίπτωση η κράτηση ενός ραντεβού τις περισσότερες φορές απαιτεί την απασχόληση ενός επιπλέον ατόμου (γραμματέας), το οποίο θα αφιέρωνε αρκετό από το χρόνο του στο να κάνει αυτήν δουλειά. Χρόνος τον οποίο θα μπορούσε να διαθέσει για να ασχοληθεί με άλλες εργασίες ή θέματα. 

Έπειτα, χρησιμοποιώντας μη ηλεκτρονικά μέσα, η αρχειοθέτηση και η διαχείριση των δεδομένων που κρατούνται από αυτήν την διαδικασία είναι δύσκολη και χρονοβόρα και στις περισσότερες περιπτώσεις ανύπαρκτη. 

Τέλος, όταν πρόκειται για μεγάλους οργανισμούς και επιχειρήσεις (όπως πχ νοσοκομεία) η κράτηση ραντεβού για εξέταση με έναν γιατρό είναι μια κουραστική διαδικασία, μιας και ο ασθενής θα χρειαστεί αν περιμένει στο τηλέφωνο έως ότου μπορεί να πιάσει γραμμή και να κανονίσει το πότε θα εξεταστεί. 
